<record xmlns="http://www.openarchives.org/OAI/2.0/" xmlns:xsi="http://www.w3.org/2001/XMLSchema-instance"><header><identifier>oai:cdm21044.contentdm.oclc.org:Kitapvehat/184691</identifier><datestamp>2018-02-21</datestamp><setSpec>Kitapvehat</setSpec></header><metadata><oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd"><dc:type>elyazma kitap</dc:type><dc:title>Dua mecmuası</dc:title><dc:contributor>Mahmud er-Raci</dc:contributor><dc:date>1205 H (1790-1791 M)</dc:date><dc:date>1790</dc:date><dc:date>1791</dc:date><dc:format>16,8 x 11 cm; 97 yaprak, sayfada 9 satır</dc:format><dc:subject>Nesih; Sülüs</dc:subject><dc:format>Âharlı kâğıt üzerine siyah ve üstübeç mürekkebi, renkli boyalar ve altın</dc:format><dc:description>Kitap zarif unvan tezhipli Türkçe kıraat ile başlar (y. 1b) ve içi gölgeli hatayilerle dopdolu kubbevari haşiyeli serlevha tezhiple süslü Yasin suresi (y. 4b-5a), başka sure ve ayetlerden seçmeler, dualar (y. 11b-74a), İsm-i Âzam ve İsm-i Esmâ-i Hüsnâ, dualar (y. 74a -89b), Hz. Muhammed’in silsilesi (y. 90a) ile devam eder. Dua kitabının son yapraklarında, içi Allah’ın ve Peygamber’in yakınlarının isimlerinin geçtiği zengin tezhipli çeşitli geometrik çizimler yer alır: Yaprak 90b-91a unvan tezhipli levha halinde tasarlanmıştır. Yaprak 90b’de Mühr-ü İsm-i Allah-ı Taâlâ başlığı altında, ortada iç içe iki daire vardır. Orta dairenin dört yanına yarım daireler çizilmiş, altınla Allah’ın bazı isimleri yazılmıştır. Yaprak 91a’da Mühr-ü Cafer-i Sadık başlığı altında daire içine Allah’ın ve Şii imamlardan dördünün ismi siyah zemine altınla yazılmıştır. Daire dışındaki alanda, siyah zemin üzerine altınla ayetler, bazı peygamberlerin adları ve ortada “lafzâ-i celal” yazılı iç içe üç daire vardır. Dairenin dışındaki alanda yeşil zemine altınla dualar yazılmıştır. Yaprak 91b-92a unvan tezhipli levha halindedir. Yaprak 91b’de sayfa ortasındaki siyah zeminli daireye altın harfle Allah, bu ismi oluşturan harflerin içine siyahla ayet (Bakara -255) daire dışındaki pembe alana altın harflerle Esmâ-i Hüsnâ’nın bir bölümü yerleştirilmiştir. Yaprak 92a’daki siyah zeminli daire içine altınla Muhammed ve bu ismi oluşturan harflerin içine siyahla dua, dairenin dışındaki kırmızı zemine Hz. Ebubekir’in adı ve sıfatları ile mağara konusunda bir söz yazılmıştır. Unvan tezhipli levha halinde tasarlanan çift sayfadan 92b’de Mühr-ü Nübüvvet en-Nebî çizimi yer alır. Bu çizim, ortada içlerinde altınlı harfler olan siyah zeminli iç içe daire ve kare biçimlerden oluşur ve bu biçimin ortasındaki alana Fatiha suresinden ilk ayet, etrafındaki bölmelere siyah zemine kelime-i şehadet, Hz. Muhammed’in son peygamberliğiyle ilgili sözler, en dıştaki daire içine Fatiha suresi ve şeklin dışındaki alanda mavi zemine altınla sahabe isimleri yazılıdır. Yaprak 93a’da Mührü Nübüvvet er-Resul başlığı altında, siyah zeminli bölmeli daire ve bölmeler içinde kelime-i şehadet, Peygamberi öven sözler ve dışında mavi zemine altınla yazılmış sahabe ismi vardır. Bir diğer unvan tezhipli çift sayfadan y. 93b’de Resm-i Ayn-i Ali başlığı altında yeşil zemine köşeli altın harfle Allah ve Ali isimleri yazılmıştır. Bu harflerin dışındaki yine yeşil zeminde altınla yazılmış dualar vardır. Yaprak 94a’da Resm-i Gül-i Muhammedî başlığıyla yeşil tonunda altınlı on bir yapraklı gül tasvirlenmiştir. Gülün on yaprağında on isim, Ebubekir, Hasan, Osman, Ali, Hasan, Hüseyin, Talha, Saad, Said, Zübeyr, on birinci gül yaprağı üzerine dua, gülün dışındaki yeşil zemine altınla Hz. Muhammed’le ilgili sözler yazılıdır. Yaprak 94b’de Resm-i Mushaf başlığıyla tezhipli alanın ortasına miklepli bir kitabın ilk sayfası betimlenir. Bu ilk yapraklara altın zemine siyah harflerle nesih hatla Fatiha ve Bakara sureleri yazılmıştır. Yaprak 95a’da Hz. Ali’nin hilyesi yeşil zemine üstübeç mürekkebiyle ve harekeli nesih hatla yazılmıştır. Yaprak 95b’de başlık tezhibi içine İsm-i Hasan ve bunun alt kısmındaki tezhipli kare alanın ortasındaki daire içine yeşil zemine altın nesih hatla Hasan’ın, 96a’ya Hüseyin’in hilyesi kırmızı zemine altın harflerle kaydedilmiştir. Kitabın sayfaları enli altın cetvelli, duraklar, bölüm başları tezhiplidir. Hizb, aşr, cüz işaretleri altınla sayfa kenarına yazılmıştır. Sayfa kenarındaki güller her sayfada farklıdır; aralarında öne çıkanlar yapraklı, tomurcuklu gül, lale gibi çiçeklerle dolu altın zeminli oval şemselerdir.</dc:description><dc:description>Miklepli cildin vişne rengi deri dış kapaklarına blok kalıpla hatayi, rumi ve bulut üslubunda süsler yapılmış, süsler sıvama yaldızlanmış, iç kapaklara bir sap çiçekle bezemeli pembe kâğıt kaplanmıştır. Cilt 20. yüzyıl onarımında esere geçirilmiş, onarım sırasında kitabı bu cilde uydurmak için sayfalar biraz kesilmiştir.</dc:description><dc:description>Kitabın etrafı halkâri süslü lacivert zeminli şemse içine altın rıka hatla kaydedilmiş ketebesinde, “Kütahya’da tanınmış Mustafa’nın öğrencilerinden Mahmud er-Raci tarafından 1205 yılında yazılmıştır” sözleri yer alır (y. 96b).</dc:description><dc:identifier>103-0293</dc:identifier><dc:date>2002</dc:date><dc:rights>© Sabancı Üniversitesi Sakıp Sabancı Müzesi. Tüm hakları saklıdır.</dc:rights><dc:identifier>http://cdm21044.contentdm.oclc.org/cdm/ref/collection/Kitapvehat/id/184691</dc:identifier></oai_dc:dc></metadata></record>