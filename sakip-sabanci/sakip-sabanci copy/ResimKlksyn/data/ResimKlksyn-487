<record xmlns="http://www.openarchives.org/OAI/2.0/" xmlns:xsi="http://www.w3.org/2001/XMLSchema-instance"><header><identifier>oai:cdm21044.contentdm.oclc.org:ResimKlksyn/1081</identifier><datestamp>2018-03-22</datestamp><setSpec>ResimKlksyn</setSpec></header><metadata><oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd"><dc:type>Resim</dc:type><dc:title>Kur'an Tilaveti</dc:title><dc:creator>Osman Hamdi Bey, 1842-1910</dc:creator><dc:format>72.5 x 53 cm</dc:format><dc:format>Tuval üzerine yağlıboya</dc:format><dc:description>İstanbul’da dünyaya gelen Osman Hamdi Bey, 1860’ta Paris’e gitmiş, Güzel Sanatlar Akademisi’nde ve özel atölyelerde resim dersleri görmüş, Gustave Boulanger’nin (ö. 1888) atölyesinde çalışmıştır. 

1869’da İstanbul’a dönen Osman Hamdi Bey, çeşitli devlet görevlerinde bulunduktan sonra, 1881’de Müze-i Hümayun (bugünkü İstanbul Arkeoloji Müzesi) müdürü olmuş ve arkeoloji alanında devrim sayılabilecek çalışmalar başlatmıştır. 1874 tarihli Asar-ı Atika Nizamnamesi’ni 1884’te yeniden düzenleyerek tarihi eserlerin yurt dışına çıkarılmasını yasaklayan maddeleri ekletmiş, böylece Batı ülkelerine Osmanlı topraklarından eser akışını engellemiştir. 1883 Adıyaman, Nemrut kazısı, 1887 Lübnan, Sayda (Sidon) kazısı, 1891-92 Muğla, Lağina kazısı buluntularıyla arkeoloji camiasında büyük yankı yaratmıştır. Kurulmasına önayak olduğu Sanayi-i Nefise Mektebi'nin başına l883’te geçen Osman Hamdi Bey, yaşamının sonuna kadar bu okulda resim öğretmenliği ve idarecilik yapmıştır.

Batı tarzı resim sanatını Osmanlı sanat ortamına taşıması ve yerleşip gelişmesine öncülük etmesiyle tanınan Osman Hamdi Bey, sanatçı, arkeolog ve eğitimci kişiliğinin yanı sıra Türk müzeciliğinin de en önemli ismidir. Ülkesine ve genel olarak kültür-bilim dünyasına bırakmış olduğu en kalıcı birikim, tablolarından çok arkeoloji ve müzecilik alanlarında yaratmış olduğu değerler ve kurmuş olduğu altyapıdır.

Osman Hamdi Bey, Paris’te öğrenim görürken 1860-1869 arasının gözde sanat akımlarını takip etmek yerine, akademik ve figüre dayalı bir resim anlayışı geliştirmiştir; büyük boyutlu figüratif eserleriyle Türk resim sanatında Oryantalizmi temsil eden en önemli sanatçıdır.  

Osman Hamdi Bey’in bu resminde Bursa’daki Yeşil Cami adıyla bilinen, Sultan I. Mehmed’in (h. 1413-1421) 1419’da yaptırdığı, adeta bir mücevher kutusunu andıran caminin içinde bir elyazma kitabı, muhtemelen bir Kuran’ı okuyan kişi betimlenmiştir. Ressamın çoğu eserinde görülen belgeleyici üslubunu, cami mekânı, elyazması kitaplar, sedef kakmalı ahşap rahle, Kuran mahfazası, biçim biçim cam ve madeni kandiller, duvarda asılı müsenna yazı-levha göstermektedir. Osmanlı camilerinin çini bezemeli tipik iç mekânını sergileyen bu resim, mimari ile yazı sanatının birlikte kullanımına da örnek teşkil eder. Duvarları kaplayan çinilerin arasında yer alan sülüs ve kufi yazı kuşağı ile bu kuşağın üzerine asılmış hat levha, İslam sanatının yazı tiplerini de gösterir. Hat levhayı, Osman Hamdi başka resimlerinde de kullanmıştır. Bu levhada siyahla Arapça “O rahmet sahibi olan Rabbin çok bağışlayıcıdır” ayetinden bir bölüm (Kehf 18/58) ve sarıyla “Gözeten ve koruyan Allah’ın (el-Müheynin) mağfiretine tevekkül ettim” ibareleri iç içe geçmeli yazılmıştır.

Osman Hamdi Bey, tam bitiremediği bu eserine imza ve tarih koymamıştır</dc:description><dc:identifier>200-0087-OHB</dc:identifier><dc:date>2002</dc:date><dc:rights>© Sabancı Üniversitesi Sakıp Sabancı Müzesi. Tüm hakları saklıdır.</dc:rights><dc:identifier>http://cdm21044.contentdm.oclc.org/cdm/ref/collection/ResimKlksyn/id/1081</dc:identifier></oai_dc:dc></metadata></record>