<record xmlns="http://www.openarchives.org/OAI/2.0/" xmlns:xsi="http://www.w3.org/2001/XMLSchema-instance"><header><identifier>oai:cdm21044.contentdm.oclc.org:ResimKlksyn/610</identifier><datestamp>2018-03-22</datestamp><setSpec>ResimKlksyn</setSpec></header><metadata><oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd"><dc:type>Resim</dc:type><dc:title>Arzuhalci</dc:title><dc:creator>Osman Hamdi Bey, 1842-1910</dc:creator><dc:format>110 x 77 cm</dc:format><dc:format>Tuval üzerine yağlıboya</dc:format><dc:description>Osmanlı geleneksel sanatlarında mimari süslemede kullanılan çini, Osman Hamdi’nin özellikle son dönemlerinde yaptığı resimlerinde sıkça kullandığı dekoratif bir unsurdur. Kimi tablosunda İznik çinilerinden örnekler görülürken, kiminde çiçek bezemeli bordürler, hat örnekleriyle bezeli çinilere yer vermiştir. Erken dönem tablolarındaki iç mekân tasvirlerinde özellikle çini tabak ve pano kullanımı dikkati çeker. Bir diğer tablo grubunda yer alan dini nitelikli binaların süslemelerinde de çiniler görülür. Bordür ve alınlıklardaki çinilerin kullanımı için Arzuhalci tablosunu örnek vermek mümkündür. Bu tabloda görülen, ama bugün yerinde olmayan çini pano, Léon Parvillée’nin Architecture et decoration turques au XVe siècle adlı eserinde (1874) yayınlanmıştır. Anılan pano, Bursa’da Muradiye külliyesinde Şehzade Mustafa Türbesi dış pencere alınlığındaki parçadır.

Osman Hamdi’nin tablolarında en az çini süslemeleri kadar sık rastlanan bir diğer öğe ise, feraceli kadınlardır. Refah seviyesi yüksek olduğu anlaşılan kadınların üzerinde Avrupa modasına ayak uydurma niyetiyle vücut hatlarını kısmen belli eden dantelli veya fistolu feraceler görülür. Genellikle siyah kumaştan dikilen feracelerin modern denebilecek renkli örneklerine Osman Hamdi’nin resimlerinde rastlamak mümkündür. Arzuhalci adlı eserde resmedilmiş biri mavi, diğeri siyah feraceli kadınlar, diğer tüm renkli sahnelerin arasında en halk tipi olanıdır. Osman Hamdi çeşitli ferace tiplerini sınıf farklılıklarını belirtmek için kullanmıştır. </dc:description><dc:identifier>200-0089-OHB</dc:identifier><dc:date>2002</dc:date><dc:rights>© Sabancı Üniversitesi Sakıp Sabancı Müzesi. Tüm hakları saklıdır.</dc:rights><dc:identifier>http://cdm21044.contentdm.oclc.org/cdm/ref/collection/ResimKlksyn/id/610</dc:identifier></oai_dc:dc></metadata></record>