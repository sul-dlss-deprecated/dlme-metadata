<record xmlns="http://www.openarchives.org/OAI/2.0/" xmlns:xsi="http://www.w3.org/2001/XMLSchema-instance"><header><identifier>oai:cdm21044.contentdm.oclc.org:ResimKlksyn/620</identifier><datestamp>2018-03-22</datestamp><setSpec>ResimKlksyn</setSpec></header><metadata><oai_dc:dc xmlns:oai_dc="http://www.openarchives.org/OAI/2.0/oai_dc/" xmlns:dc="http://purl.org/dc/elements/1.1/" xmlns:xsi="http://www.w3.org/2001/XMLSchema-instance" xsi:schemaLocation="http://www.openarchives.org/OAI/2.0/oai_dc/ http://www.openarchives.org/OAI/2.0/oai_dc.xsd"><dc:type>Resim</dc:type><dc:title>Cami Kapısı</dc:title><dc:creator>Abdülmecid Efendi, 1868-1944</dc:creator><dc:date>1920</dc:date><dc:date>1920</dc:date><dc:date>1920</dc:date><dc:format>131.5 x 83.5 cm</dc:format><dc:format>Tuval üzerine yağlıboya</dc:format><dc:description>Son halife Abdülmecid Efendi (ö. 1944), Sultan Abdülaziz’in (h. 1861-1876) oğludur. Sanatçı kimliğinde resim ön plana çıksa da, Abdülmecid Efendi aynı zamanda şair, hattat ve müzisyendi. Türkiye Cumhuriyeti’nin kurulmasından sonra, 1924’te, diğer Osmanlı hanedanı üyeleriyle birlikte, Fransa’ya yerleşmiştir. 

Abdülmecid’in, Sultan Abdülaziz’in sarayındaki İtalyan ressamlardan Salvatore Valéri (ö. 1946) ve Fausto Zonaro’dan (ö. 1929) ders alarak yetkinleştiği bilinir.  Abdülmecid Efendi, daha ziyade aile fertlerini, yakın dostlarını saray yaşamı içinde gösteren büyük boyutlu resimler yapmışsa da, Çağdaşı Avrupalı ressam, müzisyen ve yazarların portrelerini, Batılılaşma sürecindeki Osmanlı kadınının toplum içerisindeki yerine dikkat çeken eserler ve tarihi konulu güncel tablolar da üretmiştir. Sanata olan ilgisi ve koruyuculuğu, 1908’de II. Meşrutiyetin ilanının ardından, gelişmekte olan kültürel etkinlikler çerçevesinde, aynı yıl kurulan Osmanlı Ressamlar Cemiyeti’nin onursal başkanı olmasıyla perçinlenmiştir.

Burada sergilenen, ressamın 1339/1920’de yaptığı resim, sütun ve kemerlerin ardından kısmen görünen bir iç avluya bakan bir mimari cephenin ayrıntısını gösterir. Cephenin kapısı üzerinde, celi sülüs hatla yazılmış “Ey tüm kapıları açan Allah’ım bize hayır kapılarını aç” anlamında Arapça bir ibare yer alır. Resmin sağ alt köşesinde “Abdülmecid bin Abdülaziz Han 1339” imzası vardır. Abdülmecid’in mimariyle ilgilendiği, Dolmabahçe Sarayı koleksiyonunda yer alan çizimlerinden de anlaşılmaktadır. 

Gençliğinde güzel yazı dersleri aldığı bilinen Abdülmecid Efendi’nin yine Dolmabahçe Sarayı koleksiyonunda meşkleri bulunmaktadır.  Son halifenin İstanbul Bağlarbaşı’ndaki köşkünün bazı bölümlerinde yer alan kalem işi ve çini tasarımları ile kûfi kitabeler onun elinden çıkmıştır. Ayrıca, şehzadenin ressam Avni Lifij’le birlikte yaptığı bir manzara resmi de köşkün giriş salonunun duvarını süslemektedir. </dc:description><dc:identifier>200-0099-AE</dc:identifier><dc:date>2002</dc:date><dc:rights>© Sabancı Üniversitesi Sakıp Sabancı Müzesi. Tüm hakları saklıdır.</dc:rights><dc:identifier>http://cdm21044.contentdm.oclc.org/cdm/ref/collection/ResimKlksyn/id/620</dc:identifier></oai_dc:dc></metadata></record>